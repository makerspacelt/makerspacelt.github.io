---
layout: default
title: Kaunas Makerspace – atviros dirbtuvės
---

<div class="page-tvarka layout--single-column">
  <p>
    Kauno Makerspace – tai atviros dirbtuvės. Durys atviros kiekvienam, kas
    sugeba atsakingai naudotis bendrais įrankiais, susitvarkyti savo darbo
    vietą ir bet kokiu būdu prisideda prie dirbtuvių gyvavimo.
  </p>

  <p>
    Per dirbtuvių istoriją įvairūs žmonės čia gamino daugiafunkcines lovas,
    elektrinius kartingus, „kosminį“ helio balioną, 3D spausdintuvus, lazerines
    stakles, pabėgimo kambarių mechanizmus, elektrinius paspirtukus ir kitus
    <a href="/projektai">projektus</a>.
  </p>

  <p>
    Kai kurie nariai ateina tiesiog pabendrauti, kiti – pasinaudoti patogiomis
    ir erdviomis dirbtuvėmis bei įrankiais, kurių neturi namuose ar garaže.
  </p>

  <p>
    Laukiame tavęs, jeigu nori ką nors konstruoti bei kurti ir ieškai tam
    tinkamos erdvės. Paprastai negalime padėti žmonėms, kurie tikisi, kad už
    juos išgręšime skylę ar įsriegsime sriegį, bet galime padėti tai padaryti
    pačiam. O jeigu surasi narių, kurie tau padarys sudėtingesnį projektą –
    prašom.
  </p>

  <h2 id="kaip-prie-mūsų-prisijungti">Kaip prie mūsų prisijungti</h2>

  <div class="flex-box">
    <div class="flex-box-col-33">
      <div class="flex-box-col-title">Svečias</div>
      <div class="flex-box-col-content">
        <p>Kviečiame susipažinti:</p>
        <ol>
          <li>
            Kiekvieną trečiadienio vakarą, paprastai nuo 18:30, skelbiame
            atviras duris. Laukiami visi: ir nedrąsūs pradedantieji, ir
            sertifikuoti daktarai, ir nusipelnę menininkai. Nori išmėginti naują
            užsiėmimą? Trokšti išmokti kažko naujo? Nori rasti bendraminčių
            projektui? Nori padėti kitiems? Puiki proga apsilankyti –
            trečiadieniai skiriami visuotiniam susitikimui ir susipažinimui.
            Kavą ar arbatą pastatysim. 
          </li>
          <li>
            Kiekvieno mėnesio pirmą šeštadienį 18:00 organizuojame Hack'n'Tell.
            Renginys skirtas pristatyti savo bandymus kažką sukurti, apie tų
            bandymų sėkmes ir nesėkmes. Ypač mėgstame išgirsti apie nesėkmes
            (išmoktas pamokas proceso metu) ir technines detales. Pristatymui
            skirta 15 min. Tinka įvairiausios temos, nuo pyragų kepimo hack'ų
            iki kosminių laivų statybos. Po pristatymų aprodome dirbtuves.
          </li>
        </ol>

        <p>Mes esame štai čia: <a href="https://makerspace.lt/kontaktai">kontaktai</a></p>
      </div>
    </div>

    <div class="flex-box-col-33">
      <div class="flex-box-col-title">Lankytojas</div>
      <div class="flex-box-col-content">
        <p>Lankytojui galioja viskas, kas ir svečiui. Papildomai:</p>
        <ol>
          <li>
            Kelis kartus apsilankęs būsi pakviestas prisijungti prie mūsų
            virtualios bendruomenės Slack sistemoje: <a
            href="https://makerspacelt.slack.com">makerspacelt.slack.com</a>
          </li>
          <li>
            Jeigu norėsi pasigaminti kokį ilgiau trunkantį projektą, per Slack
            sistemą galėsi sužinoti, kada dirbtuvės bus atrakintos ir galėsi
            prisiderinti prie mūsų.  Dirbtuvės paprastai būna atrakintos 3-5
            kartus per savaitę, dažniausiai vakarais.
          </li>
          <li>
            Kelis kartus apsilankęs esant poreikiui gausi RFID¹ pakabuką, su
            kuriuo galėsi atrakinti vidines duris.
          </li>
        </ol>

        <p>Lankytojo pareigos:</p>
        <ol>
          <li>
            Sugedus įrankiui iš karto praneši
            <a href="https://makerspacelt.slack.com/archives/C04F8LVUP">#general</a>
            kanale ir prisidedi prie įrankio remonto.
          </li>
          <li>
            Jei matai, kad kažkas elgiasi nesaugiai savo, įrankių ar kitų
            atžvilgiu – sustabdyk ir paaiškink, ką negerai daro.
          </li>
          <li>
            Jeigu matai, kad kažkas nesusitvarko darbo vietos – primink, kad
            reikia susitvarkyti.
          </li>
          <li>
            Seki pranešimus Slack virtualioje bendruomenėje,
            <a href="https://makerspacelt.slack.com/archives/C04F8LVUP">#general</a>
            kanale.
          </li>
        </ol>
      </div>
    </div>

    <div class="flex-box-col-33">
      <div class="flex-box-col-title">Narys</div>
      <div class="flex-box-col-content">
        <p>
          Nariui galioja viskas, kas ir lankytojui. Papildomai nariai turi
          galimybę savarankiškai patekti į dirbtuves (gauna raktus), jeigu:
        </p>

        <ol>
          <li>
            Už tave laiduoja bent 3 nariai, kurie turi raktus ir ne kartą matė
            kaip dirbi ir kaip tvarkaisi. Laidavę nariai atsakingi už naujo
            nario veiksmus ir pasekmių šalinimą: dirbtuvių sutvarkymą,
            sugadintų įrankių remontą.
          </li>
          <li>
            Bent 3 nariai mano, kad tu prisidedi prie dirbtuvių gyvavimo (apie
            prisidėjimo galimybes skaityti
            <a href="#kaip-prisidėti-prie-dirbtuvių-gyvavimo">žemiau</a>).
            Pageidautina, kad tavo indėlis būtų proporcingas naudojimuisi. Bet
            jeigu visai neprisidedi, tuomet savarankiškai patekti į dirbtuves
            tau nereikia.
          </li>
        </ol>

        <p>
          Nario pareigos (ką daryti, norint išlaikyti raktą):
        </p>

        <ol>
          <li>
            Pagrindinių durų RFID¹ sistema turi užfiksuoti bent 3 apsilankymus
            (dienas) per metus.
          </li>
          <li>
            Nei vieno iš savo raktų neskolini ir nekopijuoji.
          </li>
          <li>
            Būnant dirbtuvėse matai kitus žmones ir jų naudojamus įrankius.
            Kartu su kitais nariais užtikrini dirbtuvių saugumą ir tęstinumą.
            Jeigu neišeina su kažkuo susikalbėti – pranešk
            <a href="https://makerspacelt.slack.com/archives/C04F8LVUP">#gatekeepers</a>
            kanale.
          </li>
          <li>
            Po 19:00 ir savaitgaliais užtikrini, kad lauko durys būtų
            užrakintos. Šiomis durimis naudojamės ne tik mes, bet ir visas KTU
            pastatas, todėl į jų rakinimą žiūrime atsakingai. Naudotis galime
            tik pagrindinių patalpų ir „staklidžių“ koridoriais.
          </li>
          <li>
            Prieš išeidamas įsitikini, kad likę žmonės turi raktą. Jeigu išeini
            paskutinis ir matai nesutvarkytas darbo vietas - užfiksuoji ir
            sutvarkai.
          </li>
        </ol>
      </div>
    </div>
  </div>

  <div class="smaller">
    <sup>¹</sup> RFID žetonas ar kortelė (pvz. tinka „Kauno autobusų“ kortelė)
    turi būti užregistruota mūsų serveryje. Ji atrakina pagrindinių vidaus durų
    elektromagnetą. Kiekvieną kartą atėjęs perbrauk RFID, net jeigu durys ir
    atdaros. Mes vedame lankomumo statistiką ir tam tikrus sprendimus galime
    priimti pagal lankomumą.
  </div>

  <h2 id="ką-mes-turime">Kokias erdves ir įrankius mes turime</h2>

  <div class="flex-box">
    <div class="flex-box-col-33">
      <div class="flex-box-col-title">„Purvinosios“ dirbtuvės</div>
      <div class="flex-box-col-content">
        <p>Čia turime 3 darbastalius ir dirbame su metalu ir medžiu.</p>
        <ul>
          <li><sup>†</sup> Metalo tekinimo staklės.</li>
          <li><sup>†</sup> Metalo suvirinimo aparatai: MIG, TIG, stick.</li>
          <li><sup>†</sup> Plazminė metalo pjaustyklė.</li>
          <li><sup>†</sup> Juostinis metalo pjūklas.</li>
          <li><sup>†</sup> Gręžimo staklės.</li>
          <li><sup>†</sup> Presas.</li>
          <li><sup>†</sup> Stalinė freza.</li>
          <li><sup>†</sup> Reismusas (didelis elektrinis oblius).</li>
          <li>Diskiniai medžio pjūklai.</li>
        </ul>
      </div>
    </div>

    <div class="flex-box-col-33">
      <div class="flex-box-col-title">Elektronikos dirbtuvės</div>
      <div class="flex-box-col-content">
        <p>
          Elektronikos, kompiuterių, ramybės erdvė.
        </p>
        <ul>
          <li>Litavimo stotelės.</li>
          <li>Karšto oro stotelės.</li>
          <li>Reguliuojamos srovės ir įtampos maitinimo šaltiniai (max 50V/5A).</li>
          <li><sup>†</sup> Osciloskopai.</li>
          <li><sup>†</sup> Taškinio suvirinimo aparatas.</li>
          <li><sup>†</sup> Laminatorius ir chemija PCB plokščių gamybai.</li>
          <li>Dažnių generatorius.</li>
          <li>USB mikroskopas.</li>
          <li>Kompiuteriai.</li>
          <li>
            Daug daug komponentų ir įrangos, kurie nori būti prikelti antram
            gyvenimui ir būti panaudoti tavo projekte.
          </li>
        </ul>
      </div>
    </div>

    <div class="flex-box-col-33">
      <div class="flex-box-col-title">„Staklidės“</div>
      <div class="flex-box-col-content">
        <p>
          Erdvė įvairioms staklėms, kurioms davus užduotį tenka palaukti.
        </p>
        <ul>
          <li>
            <sup>†</sup> Lazeris, kuris puikiai pjauna fanerą (paprastai
            naudojame 4mm storio), akrilą, plastikinę plėvelę, poroloną.
          </li>
          <li>
            <sup>†</sup> Savadarbis 3D spausdintuvas, spausdinantis iš PLA arba
            ABS plastiko.
          </li>
          <li>
            <sup>†</sup> Savadarbis SLA 3D spausdintuvas tinkamas spausdinti
            mažoms, bet labai didelės raiškos detalėms.
          </li>
          <li>
            <sup>†</sup> FDM 3D spausdintuvas, spausdinantis iš PLA arba PETG
            plastiko.
          </li>
          <li>
            <sup>†</sup> Savadarbės CNC staklės fanerai bei aliuminiui.
          </li>
        </ul>
      </div>
    </div>
  </div>

  <p class="smaller">
    <sup>†</sup> Durklu pažymėti įrankiai yra brangūs, pavojingi, jautrūs. Jei
    dar nesinaudojai ar primiršai instrukciją, būtinai paieškok kas galėtų
    apmokyti bei pademonstruoti. Gyvai arba
    <a href="https://makerspacelt.slack.com/archives/C04F8LVUP">#general kanale</a>.
  </p>

  <h2 id="kaip-prisidėti-prie-dirbtuvių-gyvavimo">Kaip prisidėti prie dirbtuvių gyvavimo</h2>

  <p>
    Dirbtuvėse visada yra darbų, todėl bet kokia pagalba labai laukiama. O
    norintys savarankiškai patekti į dirbtuves turi prisidėti proporcingai
    naudojimuisi. Štai keletas dalykų, kaip galima prisidėti:
  </p>

  <ul>
    <li>
      <p>
        Aktyviai dalyvauk atvirų durų trečiadieniais: naujokams pravesk
        ekskursiją, kitus narius ar naujokus pamokyk dirbti su įrankiais ir
        pakonsultuok, galų gale pakviesk perspektyvių naujokų.
      </p>
    </li>
    <li>
      <p>
        Dirbtuvėse visada yra darbų, naudingų bendruomenei. Jei nori ar turi
        galimybę prisidėti – tiesiog paklausk, pasiūlyk. Be to, einami darbai
        būna surašyti ant „Elektronikos“ erdvės durų.
    </p>
    </li>
    <li>
      <p>
        Siūlyk bendrus projektus ir prie jų prisidėk. Tai suburia ir garsina
        bendruomenę. Dalį einamų bendrų projektų gali pamatyti virtuvėje ant
        lentos.
      </p>
    </li>
    <li>
      <p>
        Įrankiai ir staklės reikalauja nuolatinės priežiūros. Jeigu turi idėjų
        kaip papildyti įrankių asortimentą, patobulinti ar pataisyti esamus
        įrankius - visada prašom!
      </p>
    </li>
    <li>
      <p>
        Dalyvauk talkose, kurios skelbiamos
        <a href="https://makerspacelt.slack.com/archives/C04F8LVUP">#general kanale</a>.
      </p>
    </li>
    <li>
      <p>
        Paremk <a href="/parama">pavedimu</a> arba papildydamas aukų stiklainį.
      </p>
  </ul>

  <h2 id="medžiagų-esančių-dirbtuvėse-naudojimas">Medžiagų, esančių dirbtuvėse, naudojimas</h2>

  <p>Dirbtuvėse yra įvairių bendro naudojimo žaliavų:</p>

  <ul>
    <li>metalo strypų, vamzdžių, skardų,</li>
    <li>medžio plokščių, lentų, faneros, akrilo,</li>
    <li>lydmetalio, fliuso, elektronikos komponentų,</li>
    <li>chemijos, reikalingos plokščių ėsdinimui,</li>
    <li>PLA, ABS plastiko 3D spausdintuvui</li>
  </ul>

  <p>
    Visos šios medžiagos sukauptos tam, kad būtų patogiau dirbti ir jomis galima
    laisvai naudotis. Dalį medžiagų perkame bendrai, naudodami lėšas iš aukų
    stiklainio, dalį atneša nariai, dirbdami prie savo projektų. Jeigu
    sunaudojai kažkiek medžiagos, nebūtina lygiai tiek ir nupirkti, bet prašome
    sunaudotas medžiagas kuo nors kompensuoti: nupirkti tos medžiagos, kurios
    akivaizdžiai trūksta, nupirkti dažnai suvartojamų reikmenų (pvz. grąžtų ar
    varžtų), papildyti aukų stiklainį, pasisiūlyti padėti, kai kitą kartą bus
    bendrai perkamos medžiagos.
  </p>

  <h2 id="projektų-saugojimas">Projektų saugojimas</h2>

  <p>
    Pagrindinėje salėje yra projektų saugojimo erdvė. Joje galima pasidėti
    einamą projektą ar darbui reikalingą atributiką, su sąlyga, kad viskas bus
    aktyviai naudojama. Pageidautina projekto laikymo forma yra standartinė
    dėžė, bet antrame aukšte yra erdvės ir didesniems projektams. Visi
    projektai, kuriuos ten pasidedi, turi būti pažymėti (projektų erdvėje ieškok
    specialių lipdukų arba tiesiog užrašyk savo vardą, pavardę ir datą).
    Kadangi erdvė yra ribota, negalime laikyti neaktyvių projektų. Todėl galioja
    tokia tvarka:
  </p>

  <ol>
    <li>
      Projektų erdvę peržiūrime maždaug kas mėnesį - revizija!
    </li>
    <li>
      Jei randame projektą be lipduko arba su data senesne negu 2 mėnesiai,
      tuomet pažymime raudonu <strong style="color:red;">X</strong>.
    </li>
    <li>
      Jeigu per 1 mėn. savininkas nepanaikina pažymėjimo užklijuodamas lipduką
      su nauja data, fotografuojame ir ieškome savininko Slack.
    <li>
      Jeigu dar per 1 mėn. savininkas neatsiliepė ir nepanaikino pažymėjimo,
      projektai su raudonu <strong style="color:red;">X</strong> utilizuojami
      (paimami bendram naudojimui arba išmetami).
    </li>
  </ol>

  <p>
    Jeigu matai nepažymėtą projektą ir žinai kieno jis – gelbėk draugą ir
    pažymėk!
  </p>
</div>
