# [Makerspace.lt](http://makerspace.lt/)

Čia yra repozitorija, kurioje kaupiame _tik_ Github Pages generuojamą
[makerspace.lt](http://makerspace.lt/) tinklalapio versiją.

## Prisidėk

Nori prisidėti? Pagalbos siūlymus visada sutinkame išskėstomis rankomis –
garbės žodis. Ir net nesvarbu, jei dar nežinai kaip galėtum padėti: tam šis
dokumentas ir skirtas – papasakoti apie galimybes.

### Pastabos / pataisymai

Net jei šis pagalbos būdas ir atrodo užimantis mažai laiko, bet jis vienas
svarbiausių. Kartais žmonės, kurie gali programuoti ar sugeba redaguoti
tinklalapio išvaizdą, paprasčiausiai nemato akivaizdžių klaidų ar galimybių
patobulinti svetainę.
[Issues](https://github.com/makerspacelt/makerspacelt.github.io/issues)
yra puiki vieta visoms pastaboms ir siūlymams.

Apkalbėti reikalus galima ir IRC kanale #kaunas-makerspace, esančiame
freenode.net serveriuose.

### Moki rašyti?

Parašyk mums tekstų. Papasakok, kas tau yra makerspace. Paaiškink kuo tokios
iniciatyvos galėtų pavirsti po kelių metų. Parodyk, kad maker’ių bendruomenės
ateina į Lietuvą. Tekstus priimame jau minėtame Issues puslapyje ar
elektroniniu paštu,
kuris nurodytas [organizacijos puslapyje](https://github.com/makerspacelt).

Galų gale, padėk mums parašyti šį README failą taip, kad jis būtų suprantamas
žmogui, kuris nedaug ką žino apie makerspace'us, elektroniką ar kompiuterius.

### Supranti kas čia darosi?

Fork'ink šitą repozitoriją ir kibk į darbą. Github Pages naudoja Jekyll
statinių puslapių generavimui – tikriausiai vertėtų patikrinti ar kodas, kurį
rašai „praeina“ be klaidų.

[Sass](http://sass-lang.com/) yra vienintelis dalykas, kuris šiuo metu
_būtinas_ norint redaguoti stilius.